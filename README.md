## ۱-گیت چیست و چه کاربردی دارد؟
گیت یک نوع سیستم کنترل ورژن (VCS) است که با آن می‌توانید تغییرات اعمال شده در فایل‌ها را ساده‌تر پیگیری کنید.
گیت برای هماهنگ کردن وظایف میانِ اشخاصِ مختلفی که، روی یک پروژه کار می‌کنند، مفید است. هم‌چنین می‌توان با ذخیره‌ی “Checkpoint” پیشرفتِ پروژه را در طی زمان بررسی کرد. می‌توانید از گیت برای نوشتن یک مقاله استفاده کنید، یا وقتی که می‌خواهید تغییراتِ اعمال شده را، در یک فایل هنری یا طراحی، پیگیری کنید.

## ۲-دستورgit init چه کاری انجام میدهد؟ 
با این دستور یک پوشه‌ی .git مخفی (Hidden) در پوشه‌ای ساخته می‌شود که دستور را در آن اجرا کرده‌اید. این پوشه همان “Repository” (یا repo) است که گیت تمام داده‌های داخلی‌اش را در آن نگه می‌دارد. حالا می‌توانید فایل‌های موجود در پوشه‌ی اصلی را تغییر دهید و این تغییرات را پیگیری کنید.

## ۳-دستورgit status چه کاربردی دارد؟
با این دستور اطلاعاتی اولیه را خواهید دید. مثلاً اینکه کدام فایل‌ها اخیراً تغییر کرده‌اند.

## ۴-دستورgit add چه کاری انجام میدهد؟
این دستور پس از تغییر فایل‌ها، تغییراتتان را به صورت “staged” ذخیره می‌کند (یا “ready to be committed”).

## ۵-دستورgit commit چه کاری انجام میدهد؟
این دستور ویرایشگر متنِ خطِ فرمانِ پیش‌فرضتان را باز می‌کند و از شما می‌خواهد که یک Commit Message تایپ کنید. بعد از ذخیره‌ و خروج، Commit شما به صورت محلی ذخیره می‌شود.

این پیغام کامیت به سایر اشخاص کمک می‌کند بفهمند که چه چیزی را تغییر داده‌اید و دلیل آن چه بوده است.
